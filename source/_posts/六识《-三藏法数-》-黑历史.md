---
title: '六识《 三藏法数 》[黑历史]'
image: 'http://cdn.4zen.top/image/8/55/0ba2f192338218a4100086d45c188.jpg'
permalink: liu-shi-san-cang-fa-shu-hei-li-shi
id: 57
updated: '2016-11-25 18:34:53'
date: 2016-11-25 18:31:59
tags:
---

六识者，眼、耳、鼻、舌、身、意各有识也。谓依五根能见五尘，而为五识，于五尘境，而起分别，为第六识。

［一、眼识］，谓眼根若对色尘，即生眼识。眼识生时，但能见色，而未起分别也。 ［二、耳识］，谓耳根若对声尘，即生耳识。耳识生时，但能闻声，而未起分别也。 ［三、鼻识］，谓鼻根若对香尘，即生鼻识。鼻识生时，但能嗅香，而未起分别也。 ［四、舌识］，谓舌根若对味尘，即生舌识。舌识生时，但能尝味，而未起分别也。 ［五、身识］，谓身根若对触尘，即生身识。身识生时，但能觉触，而未起分别也。 ［六、意识］，谓意根若对法尘，即生意识。意识生时，即能于五尘之境，分别善恶好丑也。